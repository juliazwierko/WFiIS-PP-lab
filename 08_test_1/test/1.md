W efekcie program wyświetlił adresy (dla ułatwienia w systemie dziesiętnym):
&tab1 = 1000, tab1 = 1000
&tab2 = 2000, tab2 = 3000
tab2[0] = 4000, tab2[1] = 5000
Załóżmy, że jeden int zajmuje 4 bajty, a jeden wskaźnik 8 bajtów. Dla każdego z poniższych wyrażeń proszę określić jego typ i wartość:
tab1 + 1
*(tab1 + 1) + 3
*(*(tab1 + 1) + 3)
**(tab1 + 1) + 3
tab2 + 1
*(tab2 + 1) + 3
*(*(tab2 + 1) + 3)
**(tab2 + 1) + 3
  
  
Pierwsza tablica ma automatyczny przydział pamięci: nazwa tab1 jest więc wskaźnikiem do całego pierwszego wiersza. Wobec tego:
a) tab1 + 1, typ: int (*)[4], wartość wyrażenia: 1016.
Jest to wskaźnik na następny wiersz, czyli na tablicę jednowymiarową o czterech elementach. Dlatego wartością tego wyrażenia jest adres początku drugiego wiersza, tj. 1016 (bo tablica zaczyna się pod adresem 1000, a skoro jeden int zajmuje 4 bajty, to początek drugiego wiersza jest 16 bajtów dalej).

b) *(tab1 + 1) + 3, typ: int *, wartość wyrażenia: 1028.
Na wskaźniku z punktu a) wykonujemy dereferencję, więc otrzymujemy wskaźnik na pierwszy element drugiego wiersza. Dodajemy 3, czyli przesuwamy wskaźnik o 3 elementy dalej: wyrażenie jest wskaźnikiem na ostatni element drugiego wiersza (czyli wskaźnikiem na int), a wartością wyrażenia jest adres tego ostatniego elementu: 1028.

c) *(*(tab1 + 1) + 3), typ: int, wartość wyrażenia: 16.
Na wskaźniku z punktu b) wykonano dereferencję, więc wyciągamy wartość z komórki pamięci, na którą wskazuje: wartość przechowywaną w ostatnim elemencie drugiego wiersza tablicy.

d) **(tab1 + 1) + 3, typ: int, wartość wyrażenia: 13.
W punkcie b) wiadomo było, że *(tab1 + 1) jest wskaźnikiem na pierwszy element drugiego wiersza. Wykonując drugą dereferencję, otrzymujemy wartość tego elementu, czyli liczbę całkowitą: 10. Do tego dodajemy 3.

Druga tablica jest alokowana dynamicznie, a sama zmienna tab2 jest tylko pojedynczym wskaźnikiem. Wskazuje na pierwszy element tablicy dwóch elementów, która przechowuje wskaźniki do początków wierszy. Wiersze zostały zaalokowane na 4 elementy typu int przy pomocy funkcji calloc: ta funkcja powoduje wyzerowanie elementów.

e) tab2 + 1, typ: int **, wartość: 3008.
tab2 wskazuje na pierwszy element tablicy dwóch wskaźników, więc dodanie tam jedynki powoduje przesunięcie na drugi element: wobec tego całe wyrażenie jest wskaźnikiem na ten drugi element (który sam w sobie jest wskaźnikiem na int, stąd ostateczny typ). Wartością wyrażenia jest adres tego drugiego elementu tablicy dwóch wskaźników: 3008 (skoro pierwszy element jest pod adresem 3000, to drugi 8 bajtów dalej, bo tyle zajmuje jeden wskaźnik).
Inaczej: wartością tab2 jest adres 3000. Dodając 1, dodajemy 1 * liczbę bajtów zajmowanych przez to, na co wskazuje tab2, czyli 1 * 8.

f) *(tab2 + 1) + 3, typ: int *, wartość: 5012.
Dereferencja z wyrażenia z punktu e) daje wartość przechowywaną w komórce pamięci, na którą wyrażenie wskazuje. Jest to 5000, czyli też adres (mamy więc wskaźnik do komórki pamięci o adresie 5000, która przechowuje int-a). *(tab2 + 1) jest więc wskaźnikiem na int. Dodanie 3 jest równoważne z przesunięciem wskaźnika o 3 elementy dalej, czyli na ostatni element w tym zaalokowanym bloku: ten element jest pod adresem 5012, który jest wartością całego wyrażenia.

g) *(*(tab2 + 1) + 3), typ: int, wartość: 0.
Dereferencja z całego wyrażenia z punktu f) daje wartość przechowywaną przez element spod adresu 5012, czyli 0.

h) **(tab2 + 1) + 3, typ: int, wartość: 3.
*(tab2 + 1) jest wskaźnikiem na int, przechowywany pod adresem 5000 (wyjaśnienie było w punkcie f)). Druga dereferencja wyciąga wartość z tej komórki: 0, na koniec dodajemy do tego 3.
